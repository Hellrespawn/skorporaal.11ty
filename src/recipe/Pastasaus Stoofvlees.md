---
title: Pastasaus Stoofvlees
permalink: /<%= this.slugify(title) %>/
layout: recipe.ejs
tags:
  - recipe
---

Stef Korporaal <skorporaal.com>

## Ingrediënten Vlees

| Ingredient: | Hoeveelheid: | Staat:          | kcal: |
| ----------- | ------------ | --------------- | ----: |
| stoofvlees  | 800g         | bijv. riblappen |  1320 |
| bloem       | 2el (20g)    |                 |    70 |
| champignons | 400g         | in plakjes      |    80 |
| olie        | 2el (20ml)   |                 |   160 |
|             |              | totaal:         |  1630 |

## Ingrediënten Groenten

| Ingredient: | Hoeveelheid: | Staat:   | kcal: |
| ----------- | ------------ | -------- | ----: |
| ui          | 2            | gesneden |    48 |
| paprika     | 2            | gesneden |    40 |
| winterpeen  | 1            | geraspt  |    80 |
| knoflook    | 3 tenen      | geperst  |    24 |
|             |              | totaal:  |   192 |

## Ingrediënten Saus

| Ingredient:        | Hoeveelheid:   | Staat:           | kcal: |
| ------------------ | -------------- | ---------------- | ----: |
| tomatenpuree       | 1 blikje (70g) |                  |    64 |
| witte wijn         | 250ml          |                  |   200 |
| gezeefde tomaten   | 1 pak (500g)   |                  |   190 |
| blik tomaten       | 1 blik (400g)  |                  |   120 |
| melk               | 250ml          |                  |   120 |
| bouillon           | 200ml          | rund of kip      |       |
| laurierblad        | 2              |                  |       |
| zuur               | 1 el           | azijn of citroen |       |
| worcestershiresaus | 1 el           |                  |       |
| tabasco            | 1 tl           |                  |       |
| basilicum          | 1 el           |                  |       |
| oregano            | 1 el           |                  |       |
| tijm               | 1 el           |                  |       |
|                    |                | totaal:          |   694 |

Totaal aantal calorieën: 2516 kcal

## Saus

1. Bak de ui, paprika en peen zacht in olie in een grote pan om vocht te verdrijven zonder te verbranden

1. Voeg knoflook en tomatenpuree toe aan de pan en bak het kort.

1. Voeg de wijn toe en laat het even koken om alcohol te verdrijven.

1. Voeg de bouillon, passata, bliktomaten toe aan de pan. Gebruik je spatel/lepel om de hele bliktomaten voorzichtig te pletten/snijden.

1. Voeg een scheut azijn/citroensap, worcestershiresaus en optioneel tabasco toe aan de pan met 2 laurierbladen, peper en een beetje zout.

1. Laat de saus pruttelen.

## Stoofvlees

1. Dep het vlees indien nodig droog.

1. Voeg peper en zout toe en bestrooi met bloem.

1. Bak het stoofvlees op middelhoog vuur aan beide kanten bruin in olie. Doe de koekenpan niet te vol anders gaat het stomen, doe het indien nodig in meerdere fases. Het gaat hier puur om de bruining, het vlees hoeft niet gaar te zijn. Laat het vlees rusten.

1. Bak de chapignons in dezelfde pan als het vlees met een beetje zout totdat het vocht eruit is en ze beginnen te bruinen. Gebruik het vocht dat uit de champignons komt om eventuele fond of aangebakken stukjes los te maken.

1. Snij het vlees in stukjes en voeg het met de champignons toe aan de saus.

## Sudderen en af maken

1. Laat de saus zachtjes sudderen met de deksel op een kier, 6 tot 8 uur lang. De tijd hangt af van de grootte van de stukken vlees en de temperatuur waarop wordt gesudderd.

1. Test met een vork hoe mals het vlees is. Ga door als het vlees mals en gaar is.

1. Voeg basilicum, oregano en tijm toe, ongeveer een eetlepel van elk.

1. Voeg melk of koffiemelk/room toe, afhankelijk van de dikte van de saus, totdat deze een romige smaak krijgt.

1. Proef de saus. Voeg indien nodig peper, zout, suiker of azijn/citroensap toe.

## Slowcooker

Indien het gerecht in een slowcooker/snelkookpan wordt gemaakt, let dan op dat de saus niet te dun is, aangezien deze (bijna) niet indikt tijdens het koken.

Bijvoorbeeld:

- Gebruik minder water voor de bouillon
- Vervang de bliktomaten voor nog 500g passata di pomodoro
- Bestrooi het vlees voor het bakken ruimer met bloem.
