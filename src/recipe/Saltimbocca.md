---
title: Saltimbocca met kip of kabeljauw
---

Dit recept is oorspronkelijk gebaseerd op een verspakket van de Albert Heijn wat niet meer verkocht wordt.

## Ingrediënten voor twee personen

Prosciutto crudo is de traditionele manier om saltimbocca te maken, maar jamon serrano werkt ook goed. Er kan ook spek of Coburger ham gebruikt worden, maar deze smaken wel erg anders.

| Ingredient:          | Hoeveelheid:    | Staat:            | kcal: |
| -------------------- | --------------- | ----------------- | ----: |
| kipfilet óf          | 400g (2 filets) |                   |   440 |
| kiphaasjes óf        | 400g (4 filets) |                   |   440 |
| kabeljauw            | 260 (2 filets)  |                   |   100 |
|                      |                 |                   |       |
| verse pasta óf       | 250g            |                   |   700 |
| gedroogde pasta      | 200g            |                   |   700 |
|                      |                 |                   |       |
| rauwe ham            | 4 plakken (60g) |                   |   120 |
| doperwten            | 200g            |                   |   130 |
| champignons          | 250g            | plakjes           |    40 |
| knoflook             | 2 teen          | geperst           |    16 |
| kookroom             | 250ml           |                   |   512 |
| harde italiaane kaas | 20g             | geraspt           |   120 |
| olie                 | 2 el            |                   |   160 |
| citroen              | 1/2             | rasp en sap       |       |
| salie                |                 | droog of vers     |       |
|                      |                 | totaal kip:       |  2238 |
|                      |                 | totaal kabeljauw: |  1898 |

Calorieën per portie (kip): (2238 \* 0.8) / 2 = 895 1/5 kcal

Calorieën per portie (kabeljauw): (1898 \* 0.8) / 2 = 759 1/5 kcal

## Bereiding

1. Zet een pan met gezouten water op.

1. Indien er gebruik wordt gemaakt van hele kipfilets, snij deze kipfilets doormidden in twee platte helften.

1. Bestrooi de filets met peper en een beetje zout.

   - Bij gedroogde salie: bestrooi met salie.
   - Bij verse salie: bedek 1 kant met hele blaadjes salie.

1. Wikkel ieder stuk kip in een plak rauwe ham, of elke kabeljauwfilet in twee plakken.

1. Bak de saltimbocca op middelhoog vuur met wat olie totdat de binnenkant net gaar is. Leg op een bord en houd warm in de oven.

1. Zet een pan met kokend water op. Voeg ruim zout en de pasta toe. Kook het 1 (vers) tot 2 (gedroogd) minuten korter dan de instructies. Houd ruim kookvocht achter en giet de pasta af.

1. In dezelfde pan als de saltimbocca, bak de champignons met wat zout totdat het vocht verdreven is en ze bruin kleuren. Voeg de knoflook toe en bak kort.

1. Voeg de erwten, de room, het citroensap, de citroenrasp en de kaas toe. Meng en verwarm totdat deze begint te pruttelen.

1. Voeg de pasta toe en meng goed. Voeg pastawater toe totdat de saus de gewenste consistentie bereikt. Het zetmeel in de pasta zal de saus blijven indikken na het koken, maak het dus iets natter dan eigenlijk gewenst. Peper en zout naar smaak.

1. Serveer met harde italiaanse kaas.
